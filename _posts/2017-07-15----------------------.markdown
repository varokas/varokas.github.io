---
layout:	post
title:	"ใช้เงินแบบมินิมัลลิสต์"
date:	2017-07-15
---

  บทความบริหารเงินมีแต่เรื่องของการเก็บและการลงทุน ทั้งที่เรื่องการใช้เงินก็เป็นหัวข้อใหญ่ของการใช้เงิน

#### **ใช้เงินได้เดือนละเท่าไหร่?**

บางคนใช้เงินเหมือนไม่มีวันพรุ่งนี้ ในขณะที่บางคนเก็บเงินเหมือนมีแต่วันพรุ่งนี้

คำตอบของการใช้เงินน่าจะเป็นการหาจุดสมดุลย์ระหว่างสองประโยคข้างบน โดยหาว่า จากเงินเดือนที่มี

1. [ต้องเก็บเท่าไหร่ถึงพอใช้หลังเลิกทำงาน](https://minfinance.github.io/calc/) (บทความที่แล้ว)
2. เงินที่เหลือ หักเอามาเก็บได้อีกนิดหน่อย 10–20%
3. ที่เหลือ เอาไปใช้เพื่อ กินอยู่และความสุขในวันนี้ เดือนนี้ ปีนี้ (เดี๋ยวจะขยายเรื่องการทำบัญชีหมวดใช้จ่ายต่อไป ถ้าใจร้อนอ่านเรื่อง [Six Jars Theory](https://min.finance/%E0%B8%9A%E0%B8%A3%E0%B8%B4%E0%B8%AB%E0%B8%B2%E0%B8%A3%E0%B9%80%E0%B8%87%E0%B8%B4%E0%B8%99%E0%B8%94%E0%B9%89%E0%B8%A7%E0%B8%A2-six-jars-theory-5f88c26add7e) ไปก่อน)
#### ใช้เงินแบบมินิมัลลิสต์

ไม่ได้แปลว่า งก แต่หาให้เจอว่า ตัวเองชอบอะไรจริงๆ แล้วลดค่าใช้จ่ายในหมวดอื่นๆ เพื่อมาโปะให้สิ่งที่ชอบทำมากขึ้น

เหมือนที่ ผู้ชายจะไม่เข้าใจที่ผู้หญิงซื้อ กระเป๋า รองเท้า เสื้อผ้า แต่ผู้หญิงก็จะไม่เข้าใจ ที่ผู้ชายซื้อ มือถือ รถ เครื่องเสียง

สุดท้ายอยู่ที่แต่ละคนให้คุณค่ากับอะไร

* 90% เอาเงินไปใช้กับ สองสามอย่าง ในชีวิตที่ทำให้เรามีความสุขจริงๆ (ยังไม่มีก็หาซะ)
* ที่เหลือที่เราไปตามแฟชั่น ก็ทิ้งๆไป
* 10% เก็บไว้เพื่อ ค้นหาสิ่งใหม่ๆ ตามกระแสใหม่บ้าง เผื่อมันจะเป็นกลายเป็นสิ่งที่เราชอบในชีวิตต่อไป
#### ซื้อของแบบมินิมัลลิสต์

ตามหนังสือชีวประวัติ Steve Jobs ใช้เวลาถึง 8 ปีในการซื้อโซฟาที่ถูกใจจริงๆ และมีเฟอร์นิเจอร์ไม่กี่ชิ้นแต่ราคาแพง

จากหนังสือ The Life-Changing Magic of Tidying Up ก็สอนให้เราจัดบ้านให้ไม่รกโดยเก็บไว้แต่ของที่ทำให้เรามีความสุขจริงๆ

สรุปเหมือนเดิม คือ

* หาให้ได้ว่าของแต่ละชิ้นที่สมบูรณ์แบบหน้าตาเป็นอย่างไร?
* เมื่อเจอแล้ว ไม่ต้องกลัวที่จะเก็บเงินและซื้อแพงหน่อย
* ของหลายอย่าง ยังไม่จำเป็นต้องมี ก็ไม่ต้องซื้อ ถ้ายังไม่เจอที่ตรงกับที่อยากมี
* ทิ้ง หรือ ขาย ของที่ไม่ได้ใช้ ไม่ได้สร้างความสุขไปแล้วบ้าง
* ของที่เราชอบดู คิดว่าน่ารัก สวย ก็ไม่จำเป็นต้องเป็นเจ้าของทุกอย่างก็ได้
**References**

* [The Life-Changing Magic of Tidying Up](https://www.amazon.com/Life-Changing-Magic-Tidying-Decluttering-Organizing/dp/1607747308)
* [Steve Jobs’s Quest For Perfection Could Make Even Buying A Sofa Into A Decade-Long Ordeal](https://www.cultofmac.com/125861/steve-jobss-quest-for-perfection-could-make-even-buying-a-sofa-into-a-decade-long-ordeal/)
  