---
layout:	post
title:	"มีเงินเก็บเท่าไหร่ถึงจะพอ"
date:	2017-07-08
---

  ต้องเก็บเงินต่อเดือนเท่าไหร่จะพอใช้ในอนาคต เป็นเรื่องที่คำนวณยาก ก็เลยเขียนโปรแกรมมาให้ ไปลองเล่นดูได้ <https://minfinance.github.io/calc/>

[คำนวณเงินเก็บ  
minfinance.github.io](https://minfinance.github.io/calc/ "https://minfinance.github.io/calc/")[](https://minfinance.github.io/calc/)#### ข้อมูลที่ต้องใส่

* อายุปัจจุบัน — ตอนนี้อายุเท่าไหร่แล้ว
* ทำงานจนถึงอายุ — กะจะทำงานไปจนถึงอายุเท่าไหร่ ยิ่งอยากเลิกทำงานเร็วก็ต้องเก็บเงินมากหน่อย
* ใช้เงินจนถึงอายุ — อันนี้ตรงๆก็คือ กะจะตายเมื่อไหร่ ไม่ต้องใช้เงินแล้ว
* เงินเก็บปัจจุบัน — ตอนนี้มีเงินเก็บอยู่เดิมเท่าไหร่ ถ้าไม่มีก็เป็น 0
* ผลตอบแทนลงทุนเงินเก็บ — ทุกปีก็ควรจะเอาเงินเก็บไปลงทุนให้ได้กำไร คิดว่าจะได้ผลกำไรกี่เปอร์เซ็นต์ก็ใส่ไปตรงนี้
* ใช้เงินต่อเดือน — ใส่เงินที่จะใช้ต่อเดือนเป็นมูลค่าปัจจุบัน ไม่ต้องคิด [future value](https://min.finance/future-value-c9d61a4ed280) เพราะจะคำนวณให้ในโปรแกรม
#### สิ่งที่ได้

โปรแกรมจะบอกว่า ต้องเก็บเงินเดือนละเท่าไหร่ ถึงจะได้ตามเป้าหมาย พร้อมกับแสดงรายละเอียดให้

![](/img/1*v3yHtcwmWSOXca9OWYgrTQ.png)ส่วนของเงินเก็บ ก็จะเป็นการเอาเงินที่เก็บที่ได้มาต้นปี มาลงทุนตามจำนวน % ที่ใส่เข้าไป รวมกับเงินที่ใส่เข้าไปเพิ่มในปีนั้น ทบมาเรื่อยๆ

![](/img/1*NXvQv2e1h364k_Tjzs8-0w.png)ส่วนถัดมาก็จะแยกออกมาว่า หลังจากเลิกทำงานแล้ว จะใช้เงินปีละเท่าไหร่ รวมถึงคำนวณค่าใช้จ่ายที่สูงขึ้นตามอัตราเงินเฟ้อให้ด้วย

![](/img/1*-OdhOGN1h8c3whCeuAAryg.png)#### ข้อสังเกต

* ในระยะยาวแล้ว กำไรจากการลงทุนมีผลสูงมาก เช่น ลงทุนได้ 5% เก็บแค่ 80,000 บาทต่อเดือน แต่ถ้าไม่ลงทุนเลยได้ 0% จะต้องเก็บมากถึง 120,000
* จำนวนเงินเก็บตั้งต้น มีผลน้อยกับเงินที่ต้องเก็บต่อเดือนระยะยาว
ขอขอบคุณ [Thai Pangsakulyanont](https://medium.com/u/1af7baa03775) และ Code Club สำหรับคำแนะนำเรื่อง React และ SemanticUI สำหรับเขียนแอพนี้ครับ

  